## সুরা ইখলাস
```
সুরার নাম ‘ইখলাস’।  ‘সূরা ইখলাস’ পবিত্র কোরআন শরীফের ১১২ নম্বর সূরা। এর আয়াত সংখ্যা ৪টি এবং এর রূকুর সংখ্যা ১টি। আল ইখলাস সূরাটি মক্কায় 
অবতীর্ণ হয়েছে।
```
### ইখলাস অর্থ
```
ইখলাস অর্থ হলো- একনিষ্ঠতা। দুনিয়ার সব বিশ্বাস থেকে মুক্ত হয়ে শুধুমাত্র আল্লাহ তাআলার একত্ববাদের ওপর খাঁটি ও নিরেট বিশ্বাসী হওয়াকে ইখলাস বলে।
```
### তাৎপর্য
```
এই আয়াতে আল্লাহ্‌র অস্তিত্ব ও সত্তার সবচেয়ে সুন্দর ব্যাখ্যা রয়েছেে। এই সূরাটি কোরআনের এক-তৃতীয়াংশের সমান।  যে ব্যক্তি অধিক পরিমাণ পাঠ করবে 
আল্লাহ তায়ালাতার লাশ বহন করার জন্য হয়রত জিবরাঈল (আঃ) এর সাথে সত্তর হাজার ফেরেশতা প্রেরন করবেন। সেই ফেরেশতারা তাঁর লাশ বহন করবে 
এবং জানাজায় শরিক হবে।
```
### আরবি 
```
قُلْ هُوَ اللَّهُ أَحَدٌ - اللَّهُ الصَّمَدُ - لَمْ يَلِدْ وَلَمْ يُولَدْ - وَلَمْ يَكُن لَّهُ كُفُوًا أَحَدٌ
```
### উচ্চারণ (অনুবাদ)
```
কুল হুয়াল্লাহু আহাদ। আল্লাহুচ্চামাদ। লাম ইয়ালিদ ওয়া লাম ইউলাদ। ওয়া লাম ইয়াকুল্লাহু কুফুয়ান আহাদ। 
```
### অর্থ
```
(হে রাসুল! আপনি) বলুন, তিনিই আল্লাহ, একক। আল্লাহ অমুখাপেক্ষী। তিনি কাউকে জন্ম দেননি এবং কেউ তাকে জন্ম দেয়নি। আর তার সমতুল্য কেউ নেই।
```
```
- কুল হুয়াল্লাহু আহাদ। 
  (হে রাসুল! আপনি) বলুন, তিনিই আল্লাহ, একক)

- আল্লা-হুচ্চামাদ। 
  (আল্লাহ অমুখাপেক্ষী।)

- লাম ইয়ালিদ ওয়া লাম ইউলাদ। 
  (তিনি কাউকে জন্ম দেননি এবং কেউ তাকে জন্ম দেয়নি।)

- ওয়া লাম ইয়াকুল্লাহু কুফুয়ান আহাদ। 
  (আর তার সমতুল্য কেউ নেই।)
```
### ফজিলত
```
- সুরা ইখলাস-এর ভাব ও মর্মার্থ বুঝে পড়লে তাতে বান্দার অন্তরে আল্লাহর গুণাবলী গেঁথে যাবে। মনে প্রাণে ওই ব্যক্তি হয়ে উঠবে শিরকমুক্ত ঈমানের অধিকারী 
হবে।

- একবার এক সাহাবা রাসুলুল্লাহ সাল্লাল্লাহু আলাইহি ওয়া সাল্লামের কাছে এসে বলেন, হে আল্লাহর রাসুল! আমি সুরা ইখলাসকে ভালোবাসি। রাসুলুল্লাহ সাল্লাল্লাহু 
আলাইহি ওয়া সাল্লাম তখন বলেন, এ ভালোবাসা তোমাকে জান্নাতে প্রবেশ করাবে। ’ (বুখারি, তিরমিজি)

- রাসুলুল্লাহ সাল্লাল্লাহু আলাইহি ওয়া সাল্লাম বলেছেন, যে ব্যক্তি প্রতিদিন ২০০ বার সুরা ইখলাস পড়বে, তার ৫০ বছরের গোনাহ ক্ষমা করে দেয়া হবে। তবে 
ঋণগ্রস্ত হলে তা ক্ষমা হবে না। ’ (তিরমিজি)

- হজরত সাহল ইবন সাদ সায়েদি রাদিয়াল্লাহু আনহু বর্ণনা করেন, এক ব্যক্তি রাসুলুল্লাহ সাল্লাল্লাহু আলাইহি ওয়া সাল্লামের কাছে দারিদ্র্যতার অভিযোগ করল তিনি
বললেন, ‘যখন তুমি ঘরে যাও তখন সালাম দেবে এবং একবার সুরা ইখলাস পড়বে। এ আমল করার ফলে কিছু দিনের মধ্যে তার দারিদ্র্যতা দূর হয়ে যায়। ’ 
(তাফসিরে কুরতুবি)

- রাসুলুল্লাহ সাল্লাল্লাহু আলাইহি ওয়া সাল্লাম বলেন, ‘যে ব্যক্তি সকাল-সন্ধ্যায় সুরা ইখলাস, ফালাক ও নাস পাঠ করে তা তাকে বালা-মসিবত থেকে বাঁচিয়ে রাখার
জন্য যথেষ্ট হয়। ’ (ইবনে কাসির)
```

### রুকু 
```
পবিত্র কোরআনের প্রতিটি সূরা রুকু নামে পরিচিত কয়েকটি বিভাগে বিভক্ত। রুকু সাধারণত একটি বিষয়ে বেশ কিছু আয়াত নিয়ে গঠিত। পবিত্র কুরআনে ৫৪০ 
রুকু আছে।

নবী মুহাম্মদ সাল্লাল্লাহু আলাইহি ওয়া সাল্লামের সময়ে ও সাহাবা রাধিয়াআল্লাহু আনহুমদের সময়ে পবিত্র কুরআনের রুকু ছিল না। হিজরী ক্যালেন্ডারের চতুর্থ 
শতাব্দীতে রাশিয়ার বুখারার উলেমা সমগ্র কুরআনকে তারাবীহর উদ্দেশ্যে ৫৪০ রুকুতে বিভক্ত করে।

তারা মনে করে যে যদি তারাবীহ সালাতের প্রতিটি রাকাতে একটি রুকু পাঠ করা হয়, তাহলে রমজানের ২৭ তম রাতে হাফিজ কুরআন শেষ করবে। সমীকরণটি 
নিম্নরূপ:

১রুকু x ২০ রাকা'আত = ২০ রুকু প্রতি রাতে x ২৭ রাত = ৫৪০ রুকু ।

এই রুকূস তৈরি করার সময় ওলামারা নিশ্চিত করেছিলেন যে একটি রুকুতে একই বিষয় এবং থিমের আয়াত রয়েছে।

তারা এটিকে রুকু নামকরণ করেছিলেন কারণ হাফিজ তারাবীহ সালাহর এক রাকাতে এই পরিমান আয়াত পাঠ করার পরে রুকুতে যায়।
```
[তাজবীদ সহকারে সহি শুদ্ধ উচ্চারণ শিখুন Video](https://youtu.be/V1C2SPia_ZQ)

[Reference](https://www.news24bd.tv/details/55002)
